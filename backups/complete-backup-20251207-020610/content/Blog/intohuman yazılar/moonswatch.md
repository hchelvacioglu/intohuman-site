---
title: "Omega x Swatch İşbirliği: MoonSwatch"
description: "Moonswatch iş birliği marka ve pazarlama alanında heyecan verici bir gelişmeydi. Aslında iş birliği her gün daha fazla aşina olduğumuz bir kavram. Özellikle influencerların hayatımıza dahil olmasıyla..."
pubDate: "2023-12-14T09:31:24+00:00"
draft: false
originalUrl: "https://intohuman.com/moonswatch/"
tags: []
---
Moonswatch iş birliği marka ve pazarlama alanında heyecan verici bir gelişmeydi.

Aslında iş birliği her gün daha fazla aşina olduğumuz bir kavram. Özellikle influencerların hayatımıza dahil olmasıyla da sıkça duyuyoruz. Markalar dünyasında ise iş birliği bu kadar sık yaşanmıyor.

Fakat geçtiğimiz aylarda yaşanan iş birliği herkesi şaşırtmakla kalmadı, şimdilik kısa süreli bir başarı hikayesinin de konusu oldu. Saat markaları Omega ve Swatch yaptıkları duyuruyla yeni bir konsept için iş birliğine gittiklerini açıkladılar.

Bu şaşkınlık verici açıklama, muhtemelen ileride pazarlama kitaplarına yeni bir başlığın da eklenmesine sebep oldu. Lüks saat markası Omega’nın kendinden farklı bir hedef kitlede satış yapan aynı sektördeki Swatch ile iş birliğine gitmesini pek çok kişi anlamadı. Fakat 26 Mart sabahı MoonSwatch saatlerini satın alabilmek için müşteriler birbiriyle yarıştı. Ben de herkes için bunu anlamaya ve anlatmaya çalıştım.

---

Saat sektörünün ***en heyecan verici*** iş birliklerinden biri 24 Mart 2022’de duyuruldu.

**Swatch X Omega**= ***MoonSwatch***

---

**MoonSwatch**

Konsepti güneş sisteminde yer alan 11 cisimden ilhamla oluşturuldu.

Saatler, Astronotların taktığı efsanevi Omega Speedmaster’ın ekonomik bir versiyonu.

---

Ve beklendiği gibi, 26 Mart sabahı satışa çıkan ***“MoonSwatch”*** izdihama yol açtı.

2. eli ise fahiş fiyatlardan satılıyor.

Peki bu iş birliğini bu kadar özel yapan **sebep neydi?**

---

***Omega S. Moonwatch:*** 1848’de kurulan lüks saat markası Omega, Moonwatch’uNASA’nın uzay görevleri için tasarladı.

***Swatch:*** İsviçre saatlerini bitirme noktasına gelen Japon dijital saat furyası ile rekabet etmek için, adı “Swiss Watch”dan gelen düşük fiyatlı bir marka olarak yaratıldı.

---

İlk bakışta Omega gibi lüks segmentte yer alan bir markanın, alt segmentteki bir markayla iş birliği yapması ***prestij kaybı olarak görülebilir.***

---

## Fakat ***Strateji doğruydu***. **Çünkü;**

---

### **01. Omega Pazarı Kaybediyordu.**

İsviçre saatçilik sektoründe üretilen ***her 3 euro cirodan 1’ini R***[olex](https://web.archive.org/web/20250713203443/https://eksisozluk.com/?q=rolex) ***kazaniyor***. Omega ise 2.liği, Cartier’e kaptırdı.

---

### **02. Kitle [Beklentisi](https://web.archive.org/web/20250713203443/https://intohuman.com/marka-degerleri-ozet/) Değişiyordu.**

Çin ve Orta Doğu müşterisi, saate ciddi para harcamaya başladı,

genç kitlenin ise ***saate bakışı ve harcama kriterleri farklılaştı.***

---

## **Böylece;**

### **A. Düşük Fiyata Omega Almak.**

Omega çok daha geniş kitlelere tanıtımını yapabildi ve kendini 2. saat olarak konumlandıran Swatch ile birlikte ***gündelik hayat için saat satın alan kitleye ulaştı.***

---

### **B. Marka Hafızası Oluşturmak.**

Omega’nın uzay görevleri için seçilmiş bir marka olduğunu genç kitlelere aktarmak için bundan ***daha iyi bir konsept ve fırsat olamazdı.***

---

***Kısaca;***

Markalar stratejilerini uzun dönemli kursa da hedef kitlenin dönüşümü veya pazarda değişen koşullar taktiksel zorunluluklar oluşturabilir.

Markanın özü korunarak yaşanan bu değişimler markanın kimliğine ve ticari başarısına katkı sağlar.

---