---
title: "Etkili İletişim Kurmanın Yolları ve EPIC Tekniği"
description: "Etkili iletişim yaşamımızda geliştirebileceğimiz en önemli becerilerden birisi. Etkili iletişim kurmanın yollarını keşfetmiş kişilerin iş yaşamlarında daha aktif görevlerde yer aldığı bir gerçek. Aynı..."
pubDate: "2022-01-18T23:55:57+00:00"
draft: false
originalUrl: "https://intohuman.com/epic-teknigi/"
tags: []
---
Etkili iletişim yaşamımızda geliştirebileceğimiz en önemli becerilerden birisi. Etkili iletişim kurmanın yollarını keşfetmiş kişilerin iş yaşamlarında daha aktif görevlerde yer aldığı bir gerçek. Aynı zamanda iş dışı yaşantımız için de etkili iletişim kurmak bizi pek çok sorunun çözümü için yol gösterirken, pek çok sorunun ortaya çıkmasını da engelleyecektir.

Etkili iletişim kurmak için ise ihtiyacımız olan şey EPIC tekniğini uygulamak. EPIC tekniği Empathy, Purpose, Insight ve Conversation kavramlarından üretilmiş bir teknik. Bu tekniğin içselleştirilmesi etkili iletişim için becerileri artıracaktır ve sonuca daha kolay ulaşmanızı sağlayacaktır.

### EPIC Tekniği

#### **A. Empathy (Empati)**

Karşımızdakinin konuşulan konuya dair konumunu, duygusunu, tutumunu anlamak. Neden öyle hissettiğini, düşündüğünü ve davrandığını bilmek.  
  
– Konuyla ilgili karşınızdaki kişiler ne hissediyor?  
– Konuyla ilgili nelere önem veriyorlar?  
– Bu konu onlar için neden önemli?

##### Empati belirten davranışlar;

– Karşı tarafı argümanı hakkında desteklemek ve cesaretlendirmek  
– Argümanların sende yarattığı izlenimleri paylaşmak ve yeri geldiğinde tekrar etmek;  
– Argümanı derinleştirmesi için ilgilenmek ve sorular sormak  
– Konuyla ilgili yardım isteği olup olmadığını ya da nasıl gerçekleştirebileceğini sormak.

##### Empati türleri;

– **Bilişsel empati:** Başkalarının ne düşündüğünü ya da hissetttiğini “anlayabilmek”.;  
– **Duygusal empati:** Başkalarının ne hissettiğini “paylaşabilmek”.  
– **Şefkatli empati:** Sadece başkalarının hissettiğini hissetmek değil, acısını hafifletebilmek için harekette geçmek.

#### **B. Purpose (Amaç)**

Konuşmanın amacı ne? Varmaya çalıştığınız sonuç nedir?

– Karşınızdaki kişi bu etkileşimden ne elde etmek ister?  
– Siz ne elde etmek istiyorsunuz?  
– Bu etkileşim sizi daha büyük bir hedefe götürür mü?

##### Amaç için 3 soru;

**Düşünce-** Bu iletişimden sonra karşınızdaki ne düşünsün istersiniz?  
**Aksiyon-** Bu iletişimden sonra karşıdakinin nasıl bir aksiyona geçmesini istersiniz?  
**Duygu-** Bu iletişimden sonra karşınızdaki ne hissetsin istersiniz?

#### **C. Insight (İçgörü):**

Hangi içgörüler seni amaca ulaştırıyor?

– Argümanlarını destekleyecek görüşler nelerdir?  
– Nasıl bir hikaye anlatımı dikkati içgörülerine yöneltiyor?  
– Bu içgörülerini dinleyenlere en açık şekilde nasıl aktarabilirsin?

İçgörünüzü doğru ifade edebilmeniz için kullanabileceğiniz teknikler vardır.

##### Piramit tekniği:

– Sonucu başta söylersiniz ve ardından bu sonuca sizi götüren yolları anlatırsınız. Sıralaması;

**1. Hakim düşünce:** Konuşmanın sonunda ikna etmek istediğiniz düşüncedir.  
**2. Anahtar ifadeler:** En fazla 3 veya 5 cümle ile bu hakim düşünceye “nasıl ve neden” geldiğinizi anlattığınız argümanlardır.  
**3. Temel gerçekler:** Anahtar ifadelere sizi götüren bilgilerin tümüdür. Destek kanıtlar anlatılır.

Bu anlatım tekniğinin sıralamasının tam tersini kullanırsanız sizi çözüme götüren yolu da bulabilirsiniz.

##### MECE tekniği;

Destek kanıtları bulurken MECE tekniğinden yararlanabilirsiniz. MECE Mutually Exclusive ve Collectively Exhaustive kelimelerinin kısaltılmasıdır.

Bilgiler kategorilendirilirken Mutually Exclusive ve Collectively Exhaustive olarak gruplandırılır. Yani;

**Mutually Exclusive:** Her kategori birbirinden ayrıdır ve birbiriyle çakışmaz.  
**Collectively Exhaustive:** Kategoriler bir araya geldiğinde tüm dataları kapsar.

#### **D. Conversation (Konuşma):**

Nasıl bir iletişim tonunda konuşacaksınız? Konuştuğunuz kişileri konunuza nasıl dahil edeceksiniz?

…

Etkili iletişim kurmanın yolları ve EPIC tekniği – human