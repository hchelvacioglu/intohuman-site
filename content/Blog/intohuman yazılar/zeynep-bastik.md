---
title: "Zeynep Bastık Nasıl Başardı?"
description: "Zeynep Bastık kişi marka yolculuğunda başarılı bir örnek. Kişi marka stratejileri kişilerin, uzmanlık, temsil edilen değerler ve yaşam tarzı gibi unsurlar sanatçının markasını güçlendirir ve derinlik..."
pubDate: "2023-12-20T20:58:26+00:00"
draft: false
originalUrl: "https://intohuman.com/zeynep-bastik/"
tags: []
---
Zeynep Bastık kişi marka yolculuğunda başarılı bir örnek. Kişi marka stratejileri kişilerin, uzmanlık, temsil edilen değerler ve yaşam tarzı gibi unsurlar sanatçının markasını güçlendirir ve derinlik kazandırır. Amaçlanan ise, ayrıştırıcı unsurlara sahip olmak ve böylelikle akılda kalmaktır. Tüm bu çalışmalar yapılırken “ürün”ün iyi olması, ihtiyaçlara cevap vermesi ve görünürlüğün sağlanması şarttır.

Zeynep Bastık’ın sürekli gündemde olması tesadüf değil. 2018 yılı itibarıyla paylaştığı Youtube videoları onu önce görünür sonra da bilinir kıldı. Rakiplerine oranla yüksek prodüksiyon kalitesinde çektiği videolar Youtube’un tam istediği gibiydi çünkü hem farklı hem de kaliteliydi. Böylece algoritma desteği, yoğun reklam ile desteklendi. Zeynep, Tarkan’ı da Ezhel’i de cover’larken samimiyet çizgisinden hiç uzaklaşmadı. Bu, onun temsil ettiği çatı değerlerden biriydi.

Tabii ki pazarlama stratejisi kadar, birçok önemli unsur da başarıyı beraberinde getiriyor: Doğru ekiplerle çalışmak, ısrarlı ve kararlı olmak, risk almak ve kendini yenilemek gibi. Bugün ana akım medyanın kalmadığı ve her konuda çok alternatifli bir dünyada, Zeynep Bastık ismi neredeyse her mecrada karşımıza çıkıyorsa, hem beğenilen bir ürün hem de iyi çalışılmış bir kişi marka stratejisi vardır.

---

Son olarak Dünya Kupası etkinliğinde Katar’da konser veren Zeynep gündemden hiç düşmüyor.

Peki Zeynep Bastık markası neden bugün ***zirvede?***

---

## Kırılma Noktası: 2018

Müzik sektörü Zeynep Bastık’ı 2010’lardan beri tanıyor olsa da,

birçoğumuz onu 2018 yılında Youtube’da yayınlamaya başladığı ***[cover](https://www.youtube.com/watch?v=IuMkkCvvX1I) parçalardan tanıyoruz.***

*Çünkü;*

---

## Ürün;

### **01. Nostalji ve Samimiyet**

Üst jenerasyonun nostalji ihtiyacına, alt jenerasyonun ise samimiyet [arzusuna](https://intohuman.com/musteri-duygu-satin-alir/) cevap verdi.

---

### **02. Aşinalık Etkisi**

Yeni ve kaliteli parça bulmakta zorlanan sanatçıların aksine Gitti Gideli, Felaket ve Bu Böyle gibi rating’i yüksek parçalar, dinleyicinin Zeynep Bastık’ı tanıma ve kabul etme sürecini kısalttı.

---

## Tema: Ev Konserleri

### **03. Yakın Arkadaş Ortamı**

Zeynep ve müzisyen arkadaşlarının video çekmek için bir araya gelmediğini, zaten akşamlarının terasta müzik yaparak geçtiğini düşündük ve o ekibin bir parçası olmayı arzuladık.

---

## Kanal: Youtube

### **04. Görsel Kimliğin Önemi**

Birçok müzisyen dijital stratejisini Spotify üzerine kurarken Zeynep, kendisini daha iyi ifade edebileceği Youtube’a yatırım yaptı.

Diğer müzik servislerinin aksine Youtube’un görselliğe önem veren dünyası Zeynep’in enerjisi ve samimiyetini daha iyi yansıtmasını sağladı.

---

## Hedef: Zihinde Yer Kazanma

### **05. Görünürlük**

Büyümenin şartı olan “görünürlük” kazanmak için sosyal medyada gündem olmaya, içerik üretmeye ve başka müzisyenler ile ortak çalışmalar yapmaya devam etti.

---

### **06. İlk Olmanın Önemi**

“Zeynep Bastık” markası ses getirdikten sonra izlediğimiz tüm akustik performanslar, hatta evde şarkı söyleyip video çeken herkes Zeynep’i hatırlattı. Böylece taklitler aslını yaşattı.

---

## **Sonuç Olarak;**

Bugün her konuda çok alternatifli bir dünyada Zeynep Bastık ismi her mecrada karşımızdaysa;

Hem beğenilen bir ürün,

Hem de başarılı kişi marka stratejisi vardır.