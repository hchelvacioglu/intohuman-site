---
title: "USP – Unique Selling Proposition"
description: "USP ile tek cümlede ikna et! USP – Eşsiz Marka Vaadi Bu kavramı şöyle özetleyebiliriz; Müşteriye markamızla ilgili tek bir cümle söyleme hakkımız olsa satın alması için ne söylerdik ? Bu öyle bir cüml..."
pubDate: "2023-11-30T11:15:50+00:00"
draft: false
originalUrl: "https://intohuman.com/usp/"
tags: []
---
USP ile tek cümlede ikna et!

---

## **USP – Eşsiz Marka Vaadi**

Bu kavramı şöyle özetleyebiliriz;

Müşteriye markamızla ilgili tek bir cümle söyleme hakkımız olsa satın alması için ***ne söylerdik***?

---

**Bu öyle bir cümle olmalı ki;**

**01.** Başkaları kullanmamış olsun

**02.** Müşteriyi aksiyona yönlendirsin

**03.** Müşteri için kritik fayda sunsun

---

*Örnek USP:*

Domino’s:**30 dakikada kapında.**

– Eşsiz bir vaat

– Aksiyona yönlendiriyor.

– Müşteriye kritik bir [fayda](https://intohuman.com/marka-ve-duygular/) sunuyor.

---

Markamız için tek cümleyi ***nasıl bulabiliriz?***

---

## **01. Müşteri beklentileri anlaşılmalı.**

Müşterilerin kategoriden neler beklediğini bulmalıyız.

***Örnek:***

Online yemek siparişi kategorisinde iş yaptığımızı düşünelim.

Bu alandaki tüketici beklentileri; Restoran çeşitliliği, yemeğin hızlı, sıcak, eksiksiz gelmesi ya da ucuz getirme ücreti olabilir.

---

## **02. Bu beklentileri önem sırasına yerleştirmeliyiz.**

Bizim hedeflediğimiz müşteriler için hangisi daha önemli.

***Örnek:***

Hedef müşterilerimize göre online yemek siparişinde;

1. sırada ***sıcaklık,***

2. Sırada ***hız,***

3. Sırada ***çeşitlilik,***

4. Sırada ***ucuz*** getirmesi

5. Sırada ***eksiksiz*** gelmesi olabilir.

---

## **03. Karar Aşaması: Hangisinde müşteriyi daha kolay ikna ederiz.**

Önem sırasına göre rakiplerimizden güçlü olduğumuz tarafı seçmeliyiz.

***Örnek:***

***Getiryemek*** hayatında yenilik arayanlar için “yeniliğe acıkanlara” iletişimini, ***Yemeksepeti*** ise hızı sahiplenerek “Aklındaysa kapında” iletişimini yürüttü.

***Trendyol*** pazara sonradan girmesiyle, farklılaşmak için sıcaklık beklentisi üzerine stratejisini kurguladı ve “Yemeğin sıcak olacak” iletişimini yürüttü.

---

**“Yemeğin sıcak olacak”** iletişiminde;

***– Bir vaat var mı?***

Evet çünkü yemeği sıcak getireceğini iddia ediyor.

***– “Eşsiz” bir vaat mi?***

Evet çünkü rakipleri tarafından kullanılmadı.

***– Güçlü olduğu bir yön mü?***

Evet çünkü kurye ağı çok geniş ve vaadini gerçekleştirebilecek gücü var.

---

## **Neden?**

Markaların tüketicileri etkilemek için çok az zamanı var. Çünkü her tüketici gün içerisinde sayısız reklama maruz kalıyor ve birçoğunu görmezden geliyor.

Bu vahşi reklam rekabeti içerisinde tüketicilerin markamızdan duyabildikleri ise sadece birkaç söz ya da birkaç görsel oluyor. Tüketicilerin dikkatini çektiğimiz bu birkaç saniyede onlara ne söylememiz gerektiği, marka stratejisinin en kritik adımlarından birisi.

İşte bu söz öyle bir söz olmalı ki; kimse tarafından kullanılmamış olsun, müşteriyi aksiyona yönlendirsin ve kritik bir fayda sunsun. Yani sonucunda tüketici hem ikna olsun, hem markayla ilişki kursun hem de satın alsın.

---

Markalaşmak için takip edin.

---