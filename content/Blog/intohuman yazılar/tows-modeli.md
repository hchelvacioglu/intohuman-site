---
title: "TOWS Modeli"
description: "TOWS modeli ya da SWOT, en çok bilinen marka & pazar değerlendirme yöntemidir. Model, çok sık ve yanlış şekilde kullanıldığı için değerini son yıllarda yitirse de kendinizi ve pazarı anlamak için çok..."
pubDate: "2023-11-28T10:42:49+00:00"
draft: false
originalUrl: "https://intohuman.com/tows-modeli/"
tags: []
---
TOWS modeli ya da SWOT, en çok bilinen marka & pazar değerlendirme yöntemidir.

Model, çok sık ve yanlış şekilde kullanıldığı için değerini son yıllarda yitirse de kendinizi ve pazarı anlamak için çok temel bir başlangıç noktasıdır. TOWS modelini kullanarak hem markanızın güçlü ve zayıf yönlerini tespit edebilir hem de pazarda oluşan fırsat ve tehditleri önceden görme şansına sahip olursunuz.

Bu sayede sadece markanızın geleceğine yön vermekle kalmaz, hedef odaklı [iş stratejilerini](https://intohuman.com/marka-stratejisi-fikir-ozeti/) de kurgularsınız. TOWS modelini doğru ve etkili kullanan markalar, hem kriz yaratacak sorunlara karşı dirençli hem de potansiyel iş fırsatları için hazırlıklı olur.

**TOWS** modeli, markanıza ve sektörünüze dairbilgileri, stratejik yol haritasına dönüştürmenizi sağlar.

.

### **PAZAR TRENDLERİ**

01. Threats **/ Tehditler:**

İşinizi tehdit eden dış etkenler nelerdir?  
.

02. Opportunity **/ Fırsatlar:**

İşinizi geliştirebilecek dış fırsatlar nelerdir?  
.

### **MARKA DURUMU**

03. Weakness **/ Zayıf Yönler:**

Markanıza dair zayıf yönleriniz nelerdir?  
.

04. Strengths **/ Güçlü Yönler:**

Markanıza dair güçlü yönler nelerdir?  
.

**Fırsatlar ve tehditler,** **dış faktörlerdir.**

***Tehdit,*** maruz kalındığında markaya zarar verecek olumsuz şartlar, ***Fırsat*** ise, markaya fayda sağlayacak olumlu şartlardır.

**Güçlü ve zayıf yönler,** **markadan kaynaklanır.**

Şirket çalışanlarının algısına göre değil, ***müşterilerin algısına göre*** markanın güçlü ve zayıf yönleri değerlendirilmelidir.  
.

### **ÖRNEK** ANALİZLER;

*Örnek* ***Tehdit:***

Maliyeti dövize bağlı ürünlerde dövizin artması.

*Örnek* ***[Fırsat](https://intohuman.com/konumlandirma/):***

Alım gücünün düşmesiyle indirim marketi tüketicisinin sayıca artması.

*Örnek* ***[Güçlü Yön](https://intohuman.com/porter-5-guc-modeli/):***

Ürün özelliklerinin üstün ve özgün olması.

*Örnek* ***Zayıf Yön:***

Ürün çeşitliliğinin yeterli seviyede olmaması, kısıtlı kitleye hitap etmek.  
.

### **STRATEJİ**

[Pazarı](https://intohuman.com/pazarlama-arastirmasi-ozet/) ve markayı analiz ettikten sonra ise stratejiyi oluşturmak için ***4’lü matris kullanmak gerekir.***

|  |  |  |
| --- | --- | --- |
|  | Güçlü Yönler | Zayıf Yönler |
| Fırsatlar | Maxi – Maxi Stratejisi | Mini – Maxi Stratejisi |
| Tehditler | Maxi – Mini Stratejisi | Mini – Mini Stratejisi |

.  
.

**Güçlü Yön + Fırsat:***Maxi – Maxi*

Karlılığı maksimize etmek için harika bir durumdur. Pazar liderliğine oynamak için ***güçlü yönlerinizi itici güç*** olarak kullanın.  
.

**Zayıf Yön + Fırsat:***Mini – Maxi*

Zayıf yönü güçlendirerek, ***pazarın fırsatından yararlanmak*** gerekir.

*Örnek:* Macrocenter’da ürün satan bir markanın, indirim marketlerdeki trendi görüp, o kitleye uygun ürün geliştirmesi.  
.

**Güçlü Yön + Tehdit:***Maxi – Mini*

Güçlü yanlarınızla, pazarda oluşan ***tehditleri engellemeniz*** gerekir.

*Örnek:* Ürün kalitesini artırarak, kopyalanmanın önüne geçmek.  
.

**Zayıf Yön + Tehdit:***Mini – Mini*

En riskli alandır. Burada net bir ***strateji değişikliğine*** gidilmesi gerekebilir.

*Örnek:* Artan döviz baskısı karşısında, tüketici kitlemizin iyice daralması ürünü piyasadan çekmeyi gerektirebilir.  
.

TOWS modelinin doğru kurgulanması ***markanızın geleceği için*** ***yol gösterir.***

.