---
title: "Neden Hala TV Reklamı Var?"
description: "TV reklamı aksine dijitalde kişilere özel reklam yapmak ve bunu ölçmek mümkün. Ve bu özelleştirilmiş dijital reklamlar her yıl katlanarak büyüyor . Bu başarının en büyük sebeplerden birisi geleneksel..."
pubDate: "2023-12-08T09:05:44+00:00"
draft: false
originalUrl: "https://intohuman.com/tv-reklami/"
tags: []
---
TV reklamı aksine dijitalde kişilere özel reklam yapmak ve bunu ölçmek mümkün.

Ve bu özelleştirilmiş dijital reklamlar her yıl katlanarak [büyüyor](https://web.archive.org/web/20250519010118/https://www.insiderintelligence.com/content/digital-ad-spend-worldwide-pass-600-billion-this-year).

---

Bu başarının en büyük sebeplerden birisi geleneksel reklamda kime neyi gösterdiğini bilememek.

“Reklama harcadığım paranın yarısını boşa harcadığımı biliyorum ama hangi yarısı olduğunu bilemiyorum.” ***John Wanamaker (1838 – 1922)***

---

Peki neden hala TV reklamı var?

---

## **01. Başka Kitlelere Ulaşmak**

Çünkü sadece internette reklam yaparak bir markanın başka kitlelere ulaşması zordur.

Büyümek için yeni kitlelere ulaşmak şart olduğundan her markanın kitlesel mecralarda reklam yapması yani bütçesinin bir kısmını ***boşa harcamayı göze alması gerekir.***

---

## **02. Kendini Sürekli Hatırlatmak**

Bir markanın müşterileri sadece kendisine [sadık](https://web.archive.org/web/20250519010118/https://intohuman.com/pazarlama-basarisi/) bir kitleden oluşmaz.

Bu nedenle ürünü seyrek kullanan kişiler arasında da ***akla gelen ilk marka olmak*** satışlarınızı ciddi şekilde artıracaktır.

---

## **03. Güvenilir Marka Algısı**

TV reklamları hala çok pahalı ve bu pahalılık ancak belirli sayıda markanın reklam verebilmesine yol açıyor.

Böylelikle TV reklamlarında görülen markalar, yüksek paraları verebilecek kadar başarılı olarak algılandığı için prestijli ve güvenilir görülüyor.

---

Son yıllarda yoğun online reklam yapan global şirketler, ***yüksek ROI (geri dönüş) elde etmelerine rağmen*** pazar payı kaybettikleri için bu yöntemden vazgeçtiler.

Başta P&G olmak üzere birçok marka, dijitalde yaptığı reklamları azaltmaya ve daha fazla TV reklamı yapmaya karar verdi.

---

Dijitalin pazarlama dünyasındaki etkisi herkesin bildiği bir konu ve birçok kişi artık çağın değiştiğini, dijital dünyanın yeni yaşam alanımız olduğunu ve belki de geleneksel reklam vermenin aptallık olduğunu bile söyleyebilir.

Fakat hala TV reklamları var ve markalar bu reklamlar için inanılmaz paralar ödemeye devam ediyor. Neden?

En kısa cevap: Çünkü markaların büyümeye ihtiyacı var.

Ve bu büyüme, markayı tüketicinin zihnine yerleştirmekten geçiyor. Bir markanın zihne konumlanması için ise öncelikli olarak kitlelere ulaşması gerekiyor. Bu ulaşma sıklığı ne kadar fazla olursa tüketicinin markayı satın alma ihtimali ya da markayı hatırlaması da o kadar artıyor. Ve sizin hedef kitleniz dışındaki kişiler de buna dahil.

---

Markalaşmak için takip edin.

---



---