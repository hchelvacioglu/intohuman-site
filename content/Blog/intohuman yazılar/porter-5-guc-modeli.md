---
title: "Porter 5 Güç Modeli"
description: "Bir marka pazara girmeden önce neleri değerlendirmeli? Porter 5 güç modeli bu sorunun cevabını veriyor. Eğer yeni bir ürünle pazara gireceksiniz 5 unsura dikkat etmeniz gerekiyor. Bunlar; 1. Pazara Gi..."
pubDate: "2023-11-01T20:35:03+00:00"
draft: false
originalUrl: "https://intohuman.com/porter-5-guc-modeli/"
tags: []
---
Bir marka pazara girmeden önce neleri değerlendirmeli? Porter 5 güç modeli bu sorunun cevabını veriyor. Eğer yeni bir ürünle pazara gireceksiniz 5 unsura dikkat etmeniz gerekiyor.

Bunlar;  
1. Pazara Giriş Kolaylığı  
2. Tüketici Değer Algısı  
3. Tedarikçilerin Gücü  
4. Rakiplerin Konumu  
5. Muadil Ürün Tehditi

## **Porter 5 Güç Modeli**

Bu model yeni bir pazara girecek ürünlerde ***durum analizi için önerilir.***

### **01. Pazara Giriş Kolaylığı**

***Temel Soru:***

Rakipler kolayca bu pazara girebilir mi?

***Detay Sorular:***

* Bu ürün için yatırım maliyeti düşük müdür?

* Patent ürünümü koruyor mu yoksa taklit edilebilir mi?

***Neden Önemli:***

Pazara giriş kolaysa, ürün kısa süre içerisinde kopyalanacak ve rekabet sadece [fiyat](https://intohuman.com/olum-bolgesi/) üzerinden sürecektir.

### **02. Tüketici Değer Algısı**

***Temel Soru:***

Tüketicilerle güç dengesi nasıl? Pazarlık gücü kimde?

***Detay Sorular:***

* Tek bir müşteri tipine mi bağlıyım?

* Alternatif [müşteriler](https://intohuman.com/persona-2/) yaratabiliyor muyum?

***Neden Önemli:***

Pazarda başka bir markaya geçiş kolaysa, tüketicinin sizinle pazarlık gücü yüksektir. Bu da karlılığınızdan ödün vermenizi gerektirir.

### **03. Tedarikçilerin Gücü**

***Temel Soru:***

Ürününüz tedarikçilere ne kadar bağlı?

***Detay Sorular:***

* Tedarikçi çeşitliliğim nasıl?

* Tedarikçilerim ürün geliştirmeye uygun mu?

***Neden Önemli:***

Sadece tedarikçilerden ürün alıp onları satıyorsanız bağımlısınızdır. Fiyatlandırma ve ürün kalitesi sizin kontrolünüzde değildir.

### **04. Rakiplerin Konumu**

***Temel Soru:***

[Rakiplerinizin](https://intohuman.com/pazarlama-arastirmasi-ozet/) pazardaki konumu ve yoğunluğu nedir?

***Detay Sorular:***

* Pazarda fiyatı belirleyen lider bir marka var mı?

* Pazarda herkese yetecek bir büyüme hızı var mı?

***Neden Önemli:***

[Liderin](https://intohuman.com/konumlandirma/) olmadığı pazarlarda rekabet artar. Her an yeni bir oyuncu veya farklı bir özellik tehdit olarak ortaya çıkabilir.

### **05. Muadil Ürün Tehditi**

***Temel Soru:***

Ürününüz yerine kullanılabilecek ürünler var mı?

***Detay Sorular:***

* Düşük fiyata benzer amaca hizmet eden ürün var mı?

* Farklı kategoride benzer amaca hizmet eden [ürün](https://intohuman.com/persona-degerleri/) var mı?

***Neden Önemli:***

Kırmızı et satıyorsanız, fiyatı belirlerken tavuk eti fiyatlarını da göz önünde bulundurmanız gerekir.

Porter Modelinin bu sorularına cevap vererek, ürününüzün ne kadar ***karlı, rekabetçi ve sürdürülebilir*** olduğunu anlayabilirsiniz.

***[Markalaşma](https://intohuman.com/marka-stratejisi-fikir-ozeti/) için takipte kalın.***