---
title: "Adapte Olabilmenin 5 Ana Etkeni"
description: "Adaptasyon Rahatlatır ; Her gün karşımıza çıkan yeni şeylere adapte olmak zorunda kalıyoruz. Fakat bu bugünün problemi değil, aslında doğduğumuzdan bu zamana kadar bütün sürecimiz yeni şeylere adapte..."
pubDate: "2021-12-01T11:27:36+00:00"
draft: false
originalUrl: "https://intohuman.com/adapte-olabilmenin-5-ana-etkeni/"
tags: []
---
#### **Adaptasyon Rahatlatır**;

Her gün karşımıza çıkan yeni şeylere adapte olmak zorunda kalıyoruz. Fakat bu bugünün problemi değil, aslında doğduğumuzdan bu zamana kadar bütün sürecimiz yeni şeylere adapte olmakla geçti.

Kendimizi adapte hissedebildiğimiz ve esneklik geliştirebildiğimiz sürece stres seviyemiz azaldı, çevremizle olan ilişkilerimiz güçlendi, daha iyi kararlar alabildik ve ortaya koyduğumuzdan daha fazla tatmin olduk.

#### **Nasıl Daha Rahat Adapte Oluruz;**

Adapte olabilmek de bir kas gibi üzerine çalışılabilir ve geliştirilebilir bir alan. Ve işin güzel tarafı ne zaman başlarsanız başlayın faydasını göreceksiniz.

#### **Adapte Olabilmenin 5 Ana Etkeni;**

##### **1. Aktif Öğrenmek:**

Değişim, belirsizlik ve baskı öğrenmeyi zorlaştırıyor gibi görünse de aslında en çok öğrendiğimiz zamanları oluşturur. Öğrenmeyi en üst düzeye çıkarmak için, ne öğrenmek istediğimiz konusunda bilinçli olmak ve bunu sağlayacak olumlu alışkanlıklar geliştirmeliyiz.

##### **2. Esnekliği Geliştirmek;**

Olaylara yaklaşım açımız, durumu nasıl yorumladığımızı ve doğal olarak davranışımızı belirler. Bu nedenle zihnimizdeki kabloları farklı şekilde tekrar bağlayabilirsek farklı davranış setleri geliştirebiliriz, fakat bunu genellikle tercih etmeyiz. Buna sebep olan şey ise farkındalığımızın bizi değişime itecek kadar yeterli olmamasıdır. Zor zamanlar ise bunun için fırsattır ve bu süreçte kendimiz ve çevremizle ilgili farkındalığımızı artırdığımız sürece, esnekliğimiz gelişecek ve üretken kararlar alabilmemize yardımcı olacaktır.

##### **3. İlişkileri Derinleştirmek;**

Başka insanlarla olan ilişkilerimiz bizi etkilediği kadar karşımızdakini ve içinde bulunduğumuz sosyal grupları da etkiler. Kaliteli iletişim herkes için bir kazanç alanı olmasının yanında, lider olabilmenin kilit noktalarındandır. Kaliteli iletişimi sağlamak için dikkatinizi, şefkatinizi ve empatinizi gösterin.

##### **4. Verimli Çevre Yaratmak;**

Psikolojik olarak sizi daha fazlasına teşvik edecek ve motivasyonunuzu negatif etkilemeyecek uyumlu bir ekibin/çevrenin içerisinde yer almak, yeniliği ve gelişmeyi tetikleyecektir. Fikirlerinizi paylaştığınız çevreniz, buna uygun bir yer olmalıdır. Bu sayede doğru geri bildirim almanız ve farkındalığınızın artması sağlanır. Öğrenmeye yönelik güvenilir bir ortam yaratın.

##### **5. Amacınızı Kullanın.**

İçsel motivasyonumuz, hedefe ulaşmaktaki en güçlü yardımcımızdır. Eylemlerimizi bir anlam ile ilişkilendirmek, enerjimizi odaklamamıza yardımcı olur ve işler bizim için zorlaştığında devam etmemizi sağlar. Bu nedenle eylemlerinizi amacınız ile ilişkilendirin.

…

Adapte Olabilmenin 5 Ana Etkeni