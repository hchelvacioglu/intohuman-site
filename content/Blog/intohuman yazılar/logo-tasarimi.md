---
title: "Logolar Ruhunu Kaybetti Mi?"
description: "Logo tasarımı alanındaki son furya: Minimalizm. Logo tasarımı alanındaki bu sadeleşme hem bir modanın yansıması hem de ihtiyaçların farklılaşmasının bir sonucu. Fakat bu minimalistlik, akıllara markal..."
pubDate: "2023-12-17T10:20:19+00:00"
draft: false
originalUrl: "https://intohuman.com/logo-tasarimi/"
tags: []
---
Logo tasarımı alanındaki son furya: Minimalizm.

Logo tasarımı alanındaki bu sadeleşme hem bir modanın yansıması hem de ihtiyaçların farklılaşmasının bir sonucu. Fakat bu minimalistlik, akıllara markaların ruhlarını kaybedip kaybetmedikleri sorusunu da beraberinde getiriyor.

Dijitallleşme ile birlikte markalar tüketiciye daha hızlı ve daha fazla ulaşma imkanına erişti. Bu durum markaların strateji değişikliğine gitmesine sebep oldu ve dolayısıyla da marka kimliklerine yansıdı.

Bu yeni dünyanın oyun alanı, tüketici beklentilerinin çeşitliliği ve markaların globalleşme hırsı ile birleşince farklı bir tasarım trendinin doğmasına da ön ayak oldu. Belli bir kitleyi hedefleyen markaların yerini daha fazlası için nötr olmayı göze alan markalar aldı.

Bütün değişimlerin yaşattığı gitgeller gibi, bu sefer izleri kaybolan 2000’li yılların şatafatlı, görkemli, 3D logoları oldu.

---

***[Sadeleşmek](https://fabrikbrands.com/why-are-logos-so-simple-now/)!***

![](https://intohuman.com/wp-content/uploads/2023/12/image-4-1024x640.png)


---

Markalar, 2000’li yılların başındaki 3 boyutlu süslemeli logo çılgınlığını bırakıp, 2 boyutlu minimal logolara geçiş yaptı.

Ve tasarımcıların çok sevdiği “less is more” felsefesi hayat buldu.

---

Ve markalar arasındaki [rekabette](https://intohuman.com/musteri-duygu-satin-alir/) süslemeli logoya sahip olanlar ***modaya uymadıkları için eski göründüler.***

---

Bu yeni çağa ayak uyduran ***sayısız örnek var.***

![](https://intohuman.com/wp-content/uploads/2023/12/image-5.png)

Peki bu ***sadeleşme modası*** da nereden çıktı?

---

Logo tasarımı neden ***sadeleşiyor***?

### **01. Yenilikçilik Baskısı.**

Herkes yeni olanın peşinde. Arabanın elektriklisi, süpürgenin akıllısı markaları bu duyguyu logoda sahiplenmeye zorluyor.

---

### **02. Farklı müşteri kitleleri.**

Markalar globalleştikçe yeni kitleler kazanıyor ve herkese uygun bi duygu yaratmak zorlaştığı için logolar nötrleşiyor.

---

### **03. Yorulan zihinler.**

Dikkat süremiz azaldı ve logolardaki gereksiz süslemeler zihni yoruyor, markaların artık kim olduğunu çok hızlı anlatması gerek.

---

### **04. Küçük Ekranda Farkedilirlik.**

Dijitaldeki görünürlük, ticari başarıyı etkiliyor. Bu nedenle markalar, telefon ekranında da logonun farkedilmesini istiyor.

---

## ***Kısaca;***

Logolar belirli bir strateji üzerine oluşturulur.

Bu strateji müşterinin kim olduğundan, beklentilerinden ve hangi kanalda satış yaptığınızdan analiz edilerek geliştirilir.

---